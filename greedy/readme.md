Rok szkolny był dla Jasia szczególnie owocny. W ramach projektu z biologii wynalazł szczepionkę na pewną groźną, południowoamerykańską chorobę. Jedna z firm farmaceutycznych wykupiła od niego tajemniczą recepturę zapewniając mu tym samym dożywotnie wakacje. Taka okazja nie trafia się zbyt często, dlatego Jasiu chciałby w miarę możliwości jak najlepiej ją wykorzystać - pojechać na największą możliwą liczbę wycieczek. Oczywiście nie byle jakich - pozbierał już znajdujące się w internecie propozycje profesjonalnych biur podróży w najodleglejsze zakątki tego świata, w tym pewnie do Ameryki Południowej. Każda podróż obejmuje jakiś okres czasu, od dnia wyjazdu do dnia powrotu włącznie.
Jasiu niestety nie może być w dwóch miejscach na raz (chociaż jego siostra podobno pracuje nad rozwiązaniem tego problemu). Dlatego poprosił Cię o pomoc w przygotowaniu planu wyjazdu. Na początek interesuje go, na ile właściwie wycieczek może pojechać?
## Wejście
W pierwszej linii wejścia jedna liczba całkowita n (0 < n < 100000) - ilość propozycji wycieczek. W kolejnych n liniach pary liczb całkowitych P, K (0 < P ≤ K < 1000000), oznaczających dzień wyjazdu oraz dzień powrotu. Jasiu nie może wyjechać na wycieczkę w dniu, w którym wraca z innej.
## Wyjście
Jedna liczba całkowita m – maksymalna liczba wycieczek (nie kolidujących ze sobą), na które może udać się Jasiu.
## Przykład

Dla danych wejściowych:

6

3 4

2 3

2 4

2 5

7 9

8 10

poprawną odpowiedzią jest:
2
